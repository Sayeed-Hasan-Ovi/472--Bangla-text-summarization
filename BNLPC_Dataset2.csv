Text
['  ঢাকা-চট্টগ্রাম মহাসড়কের ওপর মঞ্চ বানিয়ে গতকাল বুধবার সকালে সভা করেছে নারায়ণগঞ্জের সোনারগাঁ উপজেলা যুবলীগ। এর ফলে গুরুত্বপূর্ণ মহাসড়কটিতে ১২ কিলোমিটারজুড়ে যানবাহনের সারি তৈরি হয়। প্রায় দুই ঘণ্টা যানজটের দুর্ভোগ পোহান শত শত গাড়ির যাত্রী ও চালকেরা।']
['  আল্লাহর নামে আর অখণ্ড পাকিস্তান রক্ষার অজুহাতে ঢাকা আজ ধ্বংসপ্রাপ্ত ও ভয়ের নগরী।']
['  খালেদা জিয়ার বিরুদ্ধে মামলা দিয়ে সরকার বিএনপির কাউন্সিল ‘ভন্ডুলের ষড়যন্ত্রে লিপ্ত’ রয়েছে বলে অভিযোগ করেছেন দলটির ভাইস চেয়ারম্যান আবদুল্লাহ আল নোমান। ']
"['  ইংল্যান্ডের প্রাচীন যুগের নৃপতিরা ব্যক্তিবিশেষের প্রতি তাঁদের রাগ-অনুরাগের কারণে একই আইনের ভিন্ন ভিন্ন প্রয়োগ কার্যকর করতেন। সে কারণেই আইনের সমতা নীতির ধারণার প্রচলন ঘটে, যা বাংলাদেশ সংবিধানের ২৭ অনুচ্ছেদে স্বীকৃত আছে। রাজধানী উন্নয়ন কর্তৃপক্ষের (রাজউক) সাবেক চেয়ারম্যান (২০০৯-২০১৪) মো. নুরুল হুদার স্ত্রীর প্লট ফেরত দেওয়ার ঘটনায় তাঁদের যেভাবে দায়মুক্তি দেওয়া হয়েছে, তাতে আইনের সমতার নীতিকে আঘাত করা হয়েছে। এ বিষয়ে দুর্নীতি দমন কমিশন দুদকের তদন্ত উদ্যোগ কার্যত সফল হয়েছিল। অথচ দুদক এখন বেআইনিভাবে নেওয়া প্লট ফেরত পাওয়ার কারণ দেখিয়ে বিষয়টি ‘নথিভুক্তির মাধ্যমে নিষ্পত্তি’ করেছে। কিন্তু এটা আইনসিদ্ধ নয়। দুদকের প্রধান কৌঁসুলিও প্রথম আলোকে মঙ্গলবার বলেছেন, দুদক কথিত মতে এ বিষয়ে যে সিদ্ধান্ত দিয়েছে, তা প্রশ্নবিদ্ধ ও বাতিলযোগ্য।']"
"['  সৌদি আরবের রিয়াদে প্রবাসী বাংলাদেশি গুণীজন ও কৃতী শিক্ষার্থীদের সংবর্ধনা দিয়েছে সৌদি আরবপ্রবাসী অনলাইন অ্যাকটিভিস্ট ফোরাম, রিয়াদ। মহান একুশ ও আন্তর্জাতিক মাতৃভাষা দিবস উপলক্ষে ফোরাম গুণীজন ও কৃতী শিক্ষার্থীদের সংবর্ধনা প্রদান করে।']"
['  অস্ট্রেলিয়ার নিউক্যাসলে বাংলাদেশ স্টুডেন্টস অ্যাসোসিয়েশনের বার্ষিক সাধারণ সভা ও সম্মেলন অনুষ্ঠিত হয়েছে। সম্মেলনে প্রকৌশলী মো. খায়রুল আলম সভাপতি ও তানভী নেওয়াজ সাধারণ সম্পাদক হিসেবে নির্বাচিত হয়েছেন।']
"['  নারায়ণগঞ্জে সাত খুন মামলার প্রধান আসামি নূর হোসেনের বিরুদ্ধে তিনটি অস্ত্র মামলায় সাক্ষী না আসায় সাক্ষ্যগ্রহণ পিছিয়ে আগামী ১৩ এপ্রিল ধার্য করেছেন আদালত। আজ বুধবার সকালে নারায়ণগঞ্জের অতিরিক্ত জেলা ও দায়রা জজ দ্বিতীয় আদালতের বিচারক কামরুন নাহার এ আদেশ দেন। এদিকে, নূর হোসেনকে ডান্ডাবেড়ি না পরিয়ে আদালতে হাজির করায় ক্ষোভ প্রকাশ করেছেন সাত খুনের দুই মামলার বাদীপক্ষের আইনজীবী।']"
['  কুমিল্লা শহরের দক্ষিণ রসুলপুর এলাকায় দুই শিশু হত্যা মামলার প্রধান আসামি মো. আল সফিউল ইসলাম ওরফে ছোটনকে গ্রেপ্তার করা হয়েছে। আজ মঙ্গলবার সকালে কুমিল্লার অতিরিক্ত পুলিশ সুপার (উত্তর) মো. আলী আশরাফ ভূঞা প্রথম আলোকে এই তথ্য জানান।']
"['  রাজধানীর শাহবাগে পূবালী ব্যাংক ও জাতীয় জাদুঘরের সংযোগে নবনির্মিত পদসেতুতে ওঠা মানেই পথচারীদের জন্য একটা দুর্ভোগ। পূবালী ব্যাংকের দিক থেকে জাদুঘরের প্রান্তে গিয়ে এই পদসেতু (ফুট ওভারব্রিজ) থেকে নামলে বের হওয়ার কোনো রাস্তা নেই। এ এক দুর্ভোগ! এতে পদসেতু পার হওয়া পথচারীকে ঘুরেফিরে সেই রাস্তা দিয়েই যেতে হচ্ছে। অথচ এই সেতু নির্মিত হয়েছে রাস্তা পারাপারে পথচারীদের দুর্ভোগ লাঘবে। জাদুঘরের পাশের ফুটপাত দিয়েও মানুষ চলাচল করতে পারছে না। এ দুর্ভোগের মূল কারণ হচ্ছে ফুটপাতের ওপর একটি ঘর। সরেজমিনে দেখা গেছে, শাহবাগে পূবালী ব্যাংক ও জাদুঘরের সংযোগস্থলে নির্মিত পদসেতু দিয়ে মানুষের যাতায়াত কম। যাঁরা অন্তত আগে একবার উঠেছেন, তাঁরা পারতপক্ষে এ পথ মাড়ান না। কারণ হচ্ছে, এই পদসেতু থেকে জাদুঘরের দিকে নামার রাস্তাটি বন্ধ। ফুটপাতের ওপর ওই অস্থায়ী ঘর থাকায় এই রাস্তা অনেক দিন ধরে বন্ধ। যাঁরা কাঁটাবন থেকে ফুটপাত দিয়ে জাদুঘর বা ঢাকা বিশ্ববিদ্যালয় এলাকার দিকে যেতে চান বা জাদুঘরের সামনের ফুটপাত দিয়ে কাঁটাবনের দিকে যেতে চান, তাঁরাও এখানে এসে আটকে যান। ঘরটি থাকায় দুদিক থেকে যাতায়াতের সমস্যায় পড়েন পথচারীরা। বাধ্য হয়ে তাঁদের অনেকটা পথ ঘুরে যেতে হয়। ']"
['  মেহেরপুরের গাংনী উপজেলার ব্রজপুর গ্রামে জামাই ও শ্বশুরকে এক মাস করে কারাদণ্ড দিয়েছেন আদালত। বাল্যবিয়ের ঘটনায় তাঁদের কারাদণ্ড দেওয়া হয়।']
"['  প্রধানমন্ত্রী শেখ হাসিনা বলেছেন, গণমাধ্যমের জন্য তাঁর চেয়ে বেশি সুযোগ আর কেউ সৃষ্টি করেননি, এত সুযোগ আর কখনো কেউ দেননি। কিন্তু দুটি পত্রিকা ২০ বছর ধরে তাঁর বিরুদ্ধে অনবরত লিখে গেছে। তিনিই গণমাধ্যমের সবচেয়ে বেশি শিকার (ভিকটিম) হয়েছেন। ']"
['  কিছুক্ষণ পরপরই হাউমাউ করে কেঁদে উঠছিলেন মধ্যবয়সী এক নারী। শাড়ির আঁচল দিয়ে মুছছেন চোখের পানি। আর তাঁকে সান্ত্বনা দিচ্ছেন আরেক তরুণী। যাঁর কোলে শিশু সন্তান। ইস্কাটনের জোড়া খুনের মামলার আসামি সাংসদপুত্র বখতিয়ার আলম রনিকে আজ রোববার সকালে আদালতে দেখার পর ওই নারীর আহাজারি আরও বেড়ে যায়।']
"['  ১৯ ওভার শেষে বাংলাদেশের দরকার ৩ রান। টিভি সেট, রেডিও কিংবা মাঠে বসে যারা মাহমুদুল্লাহ আর মাশরাফির কথোপকথন যারা দেখছিলেন সবাই নিশ্চিত ছিলেন যে, এবার হবে। ৬ মার্চ ভারতের সঙ্গে ফাইনাল খেলবে সাকিব-তামিমরা। ২০ ওভারের প্রথম বলটি আনোয়ার আলী করতেই সেটি মাঠের বাইরে পাঠালেন মাহমুদুল্লাহ। বাংলাদেশ চলে গেল দ্বিতীয়বারের মতো এশিয়া কাপের ফাইনালে। ']"
['  পছন্দসই জায়গা নিশ্চিত করতে না পারায় জাতীয় সম্মেলন নিয়ে কিছুটা অনিশ্চয়তায় পড়েছে বিএনপি। এর মধ্যে সম্মেলনের মূল আকর্ষণ মহাসচিব পদ ঘিরে দলের প্রভাবশালী নেতাদের মধ্যে নানামুখী তৎপরতা চলছে।']
"['  দেশের রপ্তানি প্রক্রিয়াকরণ এলাকার (ইপিজেড) কারখানায় ‘শ্রমিককল্যাণ সমিতি’ গঠন করতে পারবেন শ্রমিকেরা। সরকার বলছে, ট্রেড ইউনিয়নের আদলে এই সংগঠন করা যাবে। তবে শ্রমিক অধিকার নিয়ে কাজ করেন এমন ব্যক্তিরা বলছেন, কল্যাণ সমিতির আদলে ট্রেড ইউনিয়ন হতে পারে না।']"
"['  বাংলাদেশ গৌরব করতে পারে অধ্যাপক সেলিম শাহরিয়ারকে নিয়ে। দুনিয়া কাঁপানো মহাকর্ষ তরঙ্গ শনাক্ত করার ঘটনায় তিনি নেতৃত্ব দিয়েছেন যুক্তরাষ্ট্রের বিখ্যাত নর্থওয়েস্টার্ন বিশ্ববিদ্যালয়ের বিজ্ঞানীদের একটি দলকে। ১১ ফেব্রুয়ারি ওয়াশিংটনে সংবাদ সম্মেলন করে যুক্তরাষ্ট্রের বিজ্ঞানীরা ঘোষণা দিয়েছেন, ১৩০ কোটি আলোকবর্ষ দূরে দুটি কৃষ্ণগহ্বরের মিলনের ফলে যে তরঙ্গ উঠেছিল, তার সংকেত এসে ধরা পড়েছে তাঁদের যন্ত্রে। এই যন্ত্র তৈরিতে অবদান রেখেছেন বাংলাদেশের পাবনা জেলার বেড়ার সন্তান অধ্যাপক সেলিম শাহরিয়ার। নর্থওয়েস্টার্ন বিশ্ববিদ্যালয়ের ম্যাককরমিক স্কুল অব ইঞ্জিনিয়ারিংয়ের বুলেটিনে তাঁকে নিয়েই শিরোনাম করা হয়েছে, ‘সেলিম শাহরিয়ার অবদান রেখেছেন মহাকর্ষ তরঙ্গ আবিষ্কারে’।']"
['  ইংরেজি দৈনিক দ্য ডেইলি স্টার সম্পাদক মাহ্ফুজ আনামের বিরুদ্ধে গতকাল সোমবার ১৭ জেলায় বিচারিক হাকিম আদালতে আরও ১৭টি মামলা হয়েছে। এর মধ্যে কুষ্টিয়ায় এক মামলায়ই ৫০ হাজার কোটি টাকার মানহানির অভিযোগ করা হয়।']
['  বৃহত্তর ময়মনসিংহ জেলার পুরো অঞ্চলে ব্যাপক জমিদার-মহাজনের শাসন-শোষণের প্রতিক্রিয়ায় এবং ধর্মীয় প্রচারের কারণে মুসলিম সমাজে রক্ষণশীলতার প্রাধান্য লক্ষ করা গেছে। তাই এ অঞ্চলে ভাষা আন্দোলন সূচনালগ্নে বিস্তর বাধা-বিপত্তির সম্মুখীন হয়েছে; তবে হার মানেনি ছাত্র-যুব-জনতার মাতৃভাষা প্রেম।']
"['  মেহেরপুরের গাংনী উপজেলায় এক মায়ের চার মেয়ে। গত ২৪ জানুয়ারি স্কুলপড়ুয়া তৃতীয় মেয়ের বিয়ে দেওয়ার অনুমতি চেয়ে জেলা প্রশাসক বরাবর আবেদন করেন ওই মা। তাতে বলা হয়, স্কুল সনদ অনুযায়ী মেয়ের জন্মসাল ২০০৪। কিন্তু প্রকৃতপক্ষে মেয়ের বয়স ১৯ বছর।']"
['  বেসরকারি তিন ব্যাংকের কার্ড জালিয়াতি ঘটনার তদন্তে নেমেছে গোয়েন্দা পুলিশ। এ ঘটনায় দায়ের হওয়া মামলার তদন্তভার পুলিশের গোয়েন্দা বিভাগে (ডিবি) স্থানান্তরের প্রক্রিয়া শুরু হয়েছে। ইউনাইটেড কমার্শিয়াল ব্যাংক (ইউসিবি) গত শুক্রবার বনানী থানায় মামলা করে। এই মামলায় গতকাল সোমবার পর্যন্ত কেউ গ্রেপ্তার হয়নি।']
['  তথ্য ও যোগাযোগ প্রযুক্তি আইনের একটি মামলায় আপিল বিভাগ আমার দেশ পত্রিকার ভারপ্রাপ্ত সম্পাদক মাহমুদুর রহমানের জামিন বহাল রাখলেও নতুন আরেকটি মামলায় তাঁকে গ্রেপ্তার দেখানো হয়েছে। এই মামলায় পুলিশ তাঁকে সাত দিনের রিমান্ডে চেয়েছে। প্রায় তিন বছর তিনি কারাগারে আটক আছেন।']
"['  সন্ত্রাসবাদের ঝুঁকি, সংগঠিত অপরাধ ও অবৈধ অভিবাসন রোধে বাংলাদেশের সঙ্গে সহযোগিতা বাড়াতে চায় যুক্তরাজ্য। আর সমন্বিত উপায়ে এসব অপরাধ দূর করতে যুক্তরাজ্যের সঙ্গে একটি স্থায়ী কাঠামো গঠনের প্রস্তাব দিয়েছে বাংলাদেশ।']"
['  লিথুনিয়ার প্রধানমন্ত্রী আলগিরডাস বাটকেভিয়াসের ঢাকা সফর স্থগিত হয়েছে। দেশটির অভ্যন্তরীণ রাজনৈতিক পরিস্থিতির কারণে আজ মঙ্গলবার থেকে অনুষ্ঠেয় তিন দিনের সফরটি তিনি স্থগিত করে বাংলাদেশকে জানান।']
"['  ওয়াকার ইউনিসের সংবাদ সম্মেলনে এসে চুপ করে একটা চেয়ারে বসে পড়লেন ডিন জোন্স। ধারাভাষ্য দেওয়ার পাশাপাশি কলাম-টলামও লেখেন। ভেবেছিলাম, সেটির রসদ জোগাড় করতেই সাংবাদিকের ভূমিকায়। ভুল ভাঙল কথা বলতে গিয়ে। ডিন জোন্স সংবাদ সম্মেলনে এসেছেন মাশরাফি বিন মুর্তজার কথা শুনবেন বলে। তাঁর ম্যান অব দ্য ম্যাচ যে বাংলাদেশ-অধিনায়কই!']"
['  নাশকতার দুটি মামলায় বিএনপির স্থায়ী কমিটির সদস্য মির্জা আব্বাসকে জামিন দিয়েছেন হাইকোর্ট। গতকাল সোমবার বিচারপতি এম ইনায়েতুর রহিম ও বিচারপতি আমির হোসেনের সমন্বয়ে গঠিত বেঞ্চ এ আদেশ দেন।']
['  ঢাকায় যুক্তরাজ্যের ভিসাকেন্দ্র পুনরায় চালু করার ব্যাপারে সহায়তা করার আশ্বাস দিয়েছেন সফররত তিন ব্রিটিশ পার্লামেন্ট সদস্য। দেশটির বিরোধী দল লেবার পার্টির ওই এমপিরা গতকাল সোমবার প্রধানমন্ত্রী শেখ হাসিনার সঙ্গে সাক্ষাৎকালে এ আশ্বাস দেন। খবর ইউএনবির।']
['  গ্যাটকো দুর্নীতি মামলা চ্যালেঞ্জ করে বিএনপির চেয়ারপারসন খালেদা জিয়ার করা রিট আবেদন খারিজের পূর্ণাঙ্গ রায় প্রকাশ করেছেন হাইকোর্ট। বিচারিক আদালত এই রায়ের কপি পাওয়ার দুই মাসের মধ্যে খালেদা জিয়াকে আত্মসমর্পণ করতে হবে।']
['  ইউনিয়ন পরিষদ (ইউপি) নির্বাচনে আওয়ামী লীগের মনোনয়ন পাওয়া চেয়ারম্যান প্রার্থীদের প্রত্যয়নপত্রে সই করবেন দলীয়প্রধান শেখ হাসিনা। গতকাল সোমবার আওয়ামী লীগের পক্ষ থেকে নির্বাচন কমিশনকে চিঠি দিয়ে বিষয়টি অবহিত করা হয়।']
['  সাবেক অ্যাটর্নি জেনারেল মাহমুদুল ইসলাম আর নেই। গতকাল সোমবার রাত ১২টার দিকে রাজধানীর ইউনাইটেড হাসপাতালে চিকিৎসাধীন অবস্থায় তিনি মারা যান (ইন্না লিল্লাহি ওয়া ইন্না ইলাইহি রাজিউন)। মাহমুদুল ইসলামের বয়স হয়েছিল ৮০ বছর। তিনি স্ত্রী ও দুই ছেলে রেখে গেছেন। দীর্ঘদিন ধরে তিনি ফুসফুস ও কিডনির সমস্যাসহ নানা রোগে ভুগছিলেন।']
['  রাজধানীর উত্তরা থেকে অপহৃত শিশু মোবারক হোসেনকে দেড় মাস পর গাজীপুর থেকে উদ্ধার করেছে ঢাকা মহানগর পুলিশের (ডিএমপি) গোয়েন্দা বিভাগ (ডিবি)। অপহরণের ঘটনায় জড়িত থাকার অভিযোগে গত রোববার গাইবান্ধা ও গাজীপুর এলাকা থেকে দুজনকে গ্রেপ্তার করা হয়। তাঁরা হলেন আবদুল জব্বার ওরফে ঠান্ডু ও তাঁর স্ত্রী নাজমা আক্তার।']
['  অপহরণের পর মুক্তিপণ না পেয়ে গাজীপুরে চার বছরের এক শিশুকে হত্যা করা হয়েছে। গতকাল সোমবার বিকেলে গাজীপুরের কাশিমপুর সুরাবাড়ি এলাকার একটি জঙ্গল থেকে পুলিশ ওই শিশুর লাশ উদ্ধার করেছে।']
"['  সুন্দরবনের ক্ষতি হয়, এমন কোনো প্রকল্প সেখানে করা যাবে না। তেল-গ্যাস-খনিজ সম্পদ ও বিদ্যুৎ-বন্দর রক্ষা জাতীয় কমিটির সদস্যসচিব আনু মুহাম্মদ গতকাল সোমবার নারায়ণগঞ্জের চাষাঢ়া কেন্দ্রীয় শহীদ মিনারে কমিটির জেলা শাখা আয়োজিত সমাবেশে এ কথা বলেন।']"
['  নারায়ণগঞ্জের আড়াইহাজার উপজেলায় আবারও ডাকাত সন্দেহে গণপিটুনির ঘটনা ঘটেছে। এবার নিহত হয়েছেন একজন। গত সোমবার দিবাগত রাত দেড়টার দিকে আড়াইহাজার-নরসিংদী সড়কের বাঘা নগর সেতুর পাশে এ ঘটনা ঘটে। গতকাল বিকেল পর্যন্ত নিহত ব্যক্তির পরিচয় জানা যায়নি।']
"['  কেরানীগঞ্জে একটি বিদেশি পিস্তলসহ কবির হোসেন (২৮) নামের এক যুবককে গ্রেপ্তার করেছে ঢাকা জেলা (দক্ষিণ) গোয়েন্দা পুলিশ (ডিবি)। ইকুরিয়া বিআরটিএ কার্যালয়ের সামনে থেকে গত রোববার রাতে তাঁকে গ্রেপ্তার করা হয়। ডিবির এসআই মিজানুর রহমান বলেন, কবির হোসেনকে আটকের পর তাঁর দেহ তল্লাশি করে পয়েন্ট টুটু বোরের একটি বিদেশি পিস্তল ও একটি মুখোশ উদ্ধার করা হয়। এ ঘটনায় দক্ষিণ কেরানীগঞ্জ থানায় অস্ত্র আইনে একটি মামলা করা হয়েছে। ডিবির ওসি মো. শাহজামান বলেন, কবির দক্ষিণ কেরানীগঞ্জ থানায় একটি হত্যা মামলার এজাহারভুক্ত আসামি। তিনি দেড় বছর জেল খেটে জামিনে মুক্তি পেয়েছেন। আবার তিনি সন্ত্রাসী কর্মকাণ্ড করার চেষ্টা করছিলেন। ']"
"['  চোট কাটিয়ে ফেরার পর থেকে সময়টা খুব একটা ভালো যাচ্ছে না। ফর্মের সঙ্গে যুঝছেন অ্যালেক্সিস সানচেজ। তবে মাঠের বাইরে সময়টা উপভোগই করছেন আর্সেনালের চিলিয়ান ফরোয়ার্ড। অন্তত চিলির কুকুরের খাবার প্রস্তুতকারী এক প্রতিষ্ঠানের বিজ্ঞাপন দেখে তা-ই মনে হচ্ছে। এমনিতে কুকুর ভালোবাসেন তিনি। এর আগে বড়দিনের সময়ও নিজের কুকুরদের সঙ্গে একটি ভিডিও টুইটারে দিয়েছিলেন। এবার মাস্টার ডগ নামের পণ্যের বিজ্ঞাপনে সেটি আরেকবার দেখা গেল। টুইটারে বিজ্ঞাপনটি নিজেই ছড়িয়ে দিয়েছেন। শ্যুটিং হয়েছে লন্ডনে চিলিয়ান ফরোয়ার্ডের বাড়িতে। বিজ্ঞাপনটিতে নিজের দুই ল্যাবরাডার কুকুর অ্যাটম ও হাম্বারকে পরিচয় করিয়ে দেওয়ার পর সানচেজ নিজেকে পরিচয় করিয়ে দিয়েছেন ‘মাস্টার’ নামে। সানচেজকে সকালবেলা ঘুম থেকে উঠিয়ে দিয়েছে কুকুর দুটি। আবার অ্যাটম ও হাম্বারের চোখে সানগ্লাস লাগিয়ে সেলফিও তুলেছেন আর্সেনাল তারকা। পরে বিজ্ঞাপন যে উদ্দেশ্যে, সেটি মেনে কুকুর দুটিকে খাবারও তৈরি করে দিয়েছেন সানচেজ। ']"
"['  মুক্তিযুদ্ধ, শিক্ষা, ক্রীড়াসহ সাতটি ক্ষেত্রে বিশেষ অবদান রাখার জন্য সাতজনকে একুশে পদক দেবে চট্টগ্রাম সিটি করপোরেশন। ২১ ফেব্রুয়ারি চট্টগ্রাম মুসলিম ইনস্টিটিউট চত্বরে আন্তর্জাতিক মাতৃভাষা দিবসের অনুষ্ঠানে তাঁদের হাতে এই পদক তুলে দেওয়া হবে।']"
['  সকাল সাড়ে নয়টা। রাজশাহী বিশ্ববিদ্যালয়ের আইন বিভাগ। নিচতলায় বিভাগীয় দপ্তরের সামনের বারান্দায় শুয়ে আছেন প্রথম বর্ষের ৫১ জন শিক্ষার্থী। তাঁদের বাকি ৭৯ জন সহপাঠী বিভাগের দ্বিতীয় তলায় পরীক্ষা দিতে বসেছেন। দপ্তরে প্রবেশ ও বের হওয়ার পথ বন্ধ হয়ে আছে। পরীক্ষার্থীদের প্রশ্ন ও উত্তরপত্র দেওয়া যাচ্ছে না। একপর্যায়ে বিভাগীয় দপ্তরের পেছনের জানালা দিয়ে প্রশ্ন ও উত্তরপত্র সরবরাহ করা হলো পরীক্ষার হলে। অনুষ্ঠিত হলো পরীক্ষা।']
"['  বিশিষ্ট পরমাণুবিজ্ঞানী ও প্রধানমন্ত্রী শেখ হাসিনার স্বামী প্রয়াত ড. এম এ ওয়াজেদ মিয়ার ৭৪তম জন্মবার্ষিকী আজ ১৬ ফেব্রুয়ারি। এ উপলক্ষে ঢাকা ও রংপুরে বিভিন্ন রাজনৈতিক, সামাজিক ও সাংস্কৃতিক সংগঠন কর্মসূচি গ্রহণ করেছে। খবর বাসসের।']"
['  কেন্দ্রীয়ভাবে নির্বাচন কমিশনের জাতীয় পরিচয়পত্রের সেবা দেওয়ার কাজ বন্ধ হয়ে গেছে। আজ মঙ্গলবার থেকে পরিচয়পত্রের সেবা সংশ্লিষ্ট উপজেলা ও থানা কার্যালয়ের মাধ্যমে নিতে হবে।']
"['  গ্লুকোমা অন্ধত্বের দ্বিতীয় বৃহত্তম কারণ। এ রোগে চোখের ভেতর চাপ বেড়ে গিয়ে চোখের অপটিক স্নায়ু ক্ষতিগ্রস্ত হয়, ফলে দৃষ্টির পরিসীমা ধীরে ধীরে কমতে থাকে। সঠিক সময়ে সঠিক চিকিৎসা না পেলে রোগী অন্ধ হয়ে যেতে পারে। গ্লুকোমা রোগে দৃষ্টির যে ক্ষতি হয়, তা কখনো ফেরত পাওয়া সম্ভব নয়।']"
['  মুক্তিযুদ্ধের প্রধান সেনাপতি জেনারেল এম এ জি ওসমানীর ৩২তম মৃত্যুবার্ষিকী আজ। এ উপলক্ষে রাজধানী ঢাকা ও সিলেটে বিভিন্ন অনুষ্ঠানের আয়োজন করা হয়েছে।']
['  বাংলাদেশ বিমানবাহিনী যথাযোগ্য মর্যাদায় শহীদ সার্জেন্ট জহুরুল হকের ৪৭তম মৃত্যুবার্ষিকী আজ সোমবার পালন করেছে। ১৯৬৯ সালের এই দিনে তিনি আগরতলা ষড়যন্ত্র মামলায় ঢাকা সেনানিবাসে আটক অবস্থায় পাকিস্তানি সেনাবাহিনী কর্তৃক নিহত হন। এ উপলক্ষে চট্টগ্রামের বিএএফ ঘাঁটি জহুরুল হক কেন্দ্রীয় মসজিদে বাদ জোহর এক মিলাদ মাহফিলের আয়োজন করা হয়। মিলাদ শেষে মরহুমের বিদেহী আত্মার মাগফিরাত এবং দেশের অব্যাহত শান্তি ও সমৃদ্ধি কামনা করে বিশেষ মোনাজাত করা হয়। ওই মিলাদ মাহফিলে উপস্থিত ছিলেন এয়ার ভাইস মার্শাল এহসানুল গণি চৌধুরীসহ ঊর্ধ্বতন কর্মকর্তারা।']
"['  ময়মনসিংহের ঈশ্বরগঞ্জে ট্রেনে কাটা পড়ে তোফাজ্জল হোসেন (৬০) নামে এক ব্যক্তির মৃত্যু হয়েছে। গতকাল সোমবার বিকেলে ঈশ্বরগঞ্জ রেলস্টেশনের অদূরে মরাখোলা নামক স্থানে এই দুর্ঘটনা ঘটে। কিশোরগঞ্জ রেলওয়ে পুলিশের উপপরিদর্শক মো. দেলোয়ার হোসেন বলেন, রেললাইন পার হতে গিয়ে ট্রেনে কাটা পড়েন তোফাজ্জল হোসেন। এ ঘটনায় পুলিশ একটি অপমৃত্যু মামলা দায়ের করেছে। তোফাজ্জল হোসেন গৌরীপুর উপজেলার পুম্বাইল গ্রামের বাসিন্দা। ']"
"['  জামায়াতে ইসলামী মৌলভীবাজার জেলা শাখার আমিরসহ ২০-দলীয় জোটের ১৪ নেতা-কর্মীকে কারাগারে পাঠানো হয়েছে। তাঁদের মধ্যে বিএনপির ১১ জন এবং জামায়াতের তিনজন। গত বছরের ৫ জানুয়ারি ২০-দলীয় জোটের কালো পতাকা মিছিলের সময় পুলিশের সঙ্গে সংঘর্ষের মামলায় মৌলভীবাজারের অতিরিক্ত জ্যেষ্ঠ বিচারিক হাকিম বাহাউদ্দীন কাজীর আদালতে তাঁরা গতকাল সোমবার হাজির হয়ে জামিন চাইলে আদালত তা নামঞ্জুর করেন। ওই নেতা-কর্মীদের মধ্যে রয়েছেন জামায়াতের জেলা আমির আবদুল মান্নান, সদর উপজেলা বিএনপির সাধারণ সম্পাদক মো. ফখরুল ইসলাম, পৌর বিএনপির যুগ্ম সম্পাদক মামুদুর রহমান প্রমুখ। ']"
['  অপহরণের পর মুক্তিপণ না পেয়ে গাজীপুরে চার বছরের এক শিশুকে হত্যা করা হয়েছে। গতকাল সোমবার বিকেলে গাজীপুরের কাশিমপুর সুরাবাড়ি এলাকার একটি জঙ্গল থেকে পুলিশ ওই শিশুর লাশ উদ্ধার করেছে।']
"['  কানাঘুষা শোনা যাচ্ছিল, অভিযুক্ত ফুটবলারদের হয়তো শাস্তি হবে না। তবে শেষ পর্যন্ত ফুটবলাররা বাফুফের শাস্তি থেকে রেহাই পেলেন না।']"
['  রাজধানীর উত্তরা থেকে অপহৃত শিশু মোবারক হোসেনকে দেড় মাস পর গাজীপুর থেকে উদ্ধার করেছে ঢাকা মহানগর পুলিশের (ডিএমপি) গোয়েন্দা বিভাগ (ডিবি)। অপহরণের ঘটনায় জড়িত থাকার অভিযোগে গত রোববার গাইবান্ধা ও গাজীপুর এলাকা থেকে দুজনকে গ্রেপ্তার করা হয়। তাঁরা হলেন আবদুল জব্বার ওরফে ঠান্ডু ও তাঁর স্ত্রী নাজমা আক্তার।']
"['  কখনো ইন্দিরা গান্ধী অ্যাথলেটিকস স্টেডিয়াম, কখনো ভোগেশ্বরী ফুকনানি ইনডোর, ভেন্যু থেকে ভেন্যুতে হন্যে হয়ে ঘুরছেন ঢাকা থেকে আসা বাংলাদেশ অলিম্পিক অ্যাসোসিয়েশনের (বিওএ) কর্মকর্তারা। সবার চোখে-মুখে রাজ্যের বিষণ্নতা। গেমস যতই এগিয়েছে, কর্মকর্তাদের হতাশা বেড়েছে ততই। কাল তাই ভারোত্তোলক মাবিয়া আক্তার সীমান্ত যখন সোনা জিতলেন, বিওএর মহাসচিব সৈয়দ শাহেদ রেজাসহ অন্যরা হন্তদন্ত হয়ে ঢুকলেন গুয়াহাটির দিসপুর ভোগেশ্বরী ইনডোরে। কী এক টনিকে সেই বিষণ্নতা মুহূর্তেই উধাও। এসেই ভারোত্তোলক সীমান্তকে পরম স্নেহে জড়িয়ে ধরলেন বিওএ মহাসচিব। স্বর্ণকন্যাকে ঘিরে সবাই ব্যস্ত হয়ে পড়লেন ছবি তুলতে।']"
['  বিচারপ্রার্থীদের ভোগান্তি কমাতে আপিল বিভাগের অবসরপ্রাপ্ত বিচারপতি এ এইচ এম শামসুদ্দিন চৌধুরীকে গণমাধ্যমে কথা না বলে তাঁর কাছে থাকা মামলার নথিগুলো দ্রুত ফেরত দিতে বলেছেন প্রধান বিচারপতি।']
['  জাতীয় সম্মেলনের পর ছয় মাসের বেশি হয়ে গেলেও এখনো কেন্দ্রীয় কমিটি পূর্ণাঙ্গ করতে পারেনি আওয়ামী লীগের ছাত্রসংগঠন ছাত্রলীগ। এদিকে কমিটি না হওয়ায় পদপ্রত্যাশীরা সাবেক ও বর্তমান নেতাদের বাসায় ছুটছেন।']
['  এখন ছাত্রত্ব নেই এমন বয়স্ক নেতাদের কমিটিতে স্থান দিতে গিয়েই ছাত্রদলের কমিটির আকার বাড়ানো হয়েছে। কমিটি গঠনের সঙ্গে যুক্ত ছিলেন এমন একাধিক নেতার সঙ্গে কথা বলে এ কথা জানা গেছে।']
['  জনপ্রিয় ইংরেজি দৈনিক ডেইলি স্টার বন্ধ করে দেওয়ার দাবি করেছেন কয়েকজন সাংসদ। তাঁরা পত্রিকার সম্পাদক মাহ্ফুজ আনামের পদত্যাগ এবং বিচারও দাবি করেন। গতকাল রোববার সংসদে পয়েন্ট অব অর্ডারে দাঁড়িয়ে অনির্ধারিত আলোচনায় সাংসদেরা এই দাবি তোলেন।']
"['  বগুড়ার সরকারি আজিজুল হক কলেজের প্রশাসনিক ভবনের সামনে বসে গত শনিবার সকাল ১০টায় দুজন শিক্ষার্থী গল্প করছিলেন। তাঁদের একজন মার্কেটিং বিভাগের স্নাতক (সম্মান) প্রথম বর্ষের ছাত্র বখতিয়ার ওয়াদুদ। কথা প্রসঙ্গে বললেন, \\""ক্লাস হবে না, তাই গল্প করছি\\""।']"
['  চা-দোকানি বাবুল মাতবরকে আগুনে পুড়িয়ে মারার ঘটনায় ঢাকা মহানগর পুলিশ (ডিএমপি) সদর দপ্তরের কমিটি শাহ আলী থানার তৎকালীন ভারপ্রাপ্ত কর্মকর্তাসহ (ওসি) পাঁচ সদস্যকে অভিযুক্ত করেছে। তদন্ত প্রতিবেদনে এই পুলিশ সদস্যদের বিরুদ্ধে বিভাগীয় ব্যবস্থা নেওয়ার সুপারিশ করা হয়েছে।']
['  পানি-বিষয়ক একটি উচ্চপর্যায়ের প্যানেল গঠন করতে যাচ্ছে জাতিসংঘ। এই প্যানেলের সদস্য হওয়ার জন্য প্রধানমন্ত্রী শেখ হাসিনাকে প্রস্তাব দিয়েছেন জাতিসংঘের মহাসচিব বান কি মুন। শেখ হাসিনা ওই প্রস্তাব গ্রহণ করেছেন। খবর বাসসের।']
['  ফটোকপি করা তিন বইয়ের দাম ৯১ হাজার টাকা। অর্থাৎ প্রতিটি বইয়ের দাম পড়েছে ৩০ হাজার টাকার বেশি।']
"['  মুস্তাফিজুর রহমানের এশিয়া কাপ শেষ হয়ে গেল আকস্মিক চোটের হানায়। আসন্ন টি-টোয়েন্টি বিশ্বকাপের শুরুর দিকে তাঁর খেলা নিয়েও তৈরি হয়েছে অনিশ্চয়তা। এমন দুঃসংবাদের মধ্যে মুস্তাফিজুর রহমান পেলেন একটি সুসংবাদ, সুযোগ পেয়েছেন ইংল্যান্ডের কাউন্টি দলে খেলার। আগামী মে মাসে শুরু ন্যাটওয়েস্ট টি-টোয়েন্টি ব্লাস্ট টুর্নামেন্টে সাসেক্স তাদের দলে টেনেছে বাংলাদেশের এই বাঁহাতি পেসারকে। সাসেক্সের ওয়েবসাইটই কাল খবরটি নিশ্চিত করেছে। ']"
['  তারেক রহমানের শাশুড়ি হওয়ার কারণেই সৈয়দা ইকবাল মান্দ বানুর বিরুদ্ধে দুর্নীতির মামলা দেওয়া হয়েছে বলে অভিযোগ করেছেন বিএনপির ভারপ্রাপ্ত মহাসচিব মির্জা ফখরুল ইসলাম আলমগীর। তিনি অবিলম্বে দুদকের করা ‘মিথ্যা ও হয়রানিমূলক’ মামলা প্রত্যাহারের দাবি জানান।']
"['  জাতীয় পার্টির (জাপা) তৃণমূল নেতাদের সঙ্গে আজ সোমবার এরশাদের মতবিনিময় সভা সামনে রেখে আবারও উত্তপ্ত হয়ে উঠেছে দলটির ভেতরের পরিবেশ। জাপার সংসদীয় দল সিদ্ধান্ত নিয়েছে, রওশন এরশাদকে জাপার এক নম্বর কো-চেয়ারম্যান করা না হলে তাঁরা আজকের মতবিনিময় সভা বর্জন করবেন।']"
['  বাল্যবিবাহ না দেওয়া বা এই ধরনের বিয়ে নিবন্ধন না করার শপথ করেছেন টাঙ্গাইলের মির্জাপুর উপজেলার কাজি (বিবাহ ও নিকাহ রেজিস্ট্রার) ও পুরোহিতেরা। গতকাল রোববার বিকেলে ইউএনও মো. মাসুম আহমেদ তাঁদের শপথ করান। দুপুরে উপজেলা পরিষদ মিলনায়তনে মির্জাপুর পৌরসভা ও ১৪টি ইউনিয়নের কাজি ও পুরোহিতদের নিয়ে সভা হয়।']
"['  পুলিশের অতিরিক্ত মহাপরিদর্শক মোখলেসুর রহমান বলেছেন, টাঙ্গাইলের আওয়ামী লীগ নেতা ফারুক আহমেদ হত্যা মামলার অভিযুক্ত ব্যক্তিরা কে কী করেন সেটা দেখার সুযোগ নেই। তাঁরা যত প্রভাবশালীই হোন, তাঁদের গ্রেপ্তার করা হবে।']"
['  টাঙ্গাইল জেলার ঘাটাইলের হামিদপুরে সাংসদ আমানুর রহমান খানের (রানা) সমর্থনে ও তাঁর বিপক্ষে একই স্থানে সমাবেশ ডাকা নিয়ে গতকাল রোববার হামিদপুর বাজার ও বাসস্ট্যান্ড এলাকায় ১৪৪ ধারা জারি করে স্থানীয় প্রশাসন।']
"['  মুক্তিযুদ্ধে শহীদদের সংখ্যা নিয়ে বিতর্কিত মন্তব্য করায় খালেদা জিয়ার ক্ষমা চাওয়া উচিত বলে মন্তব্য করেছেন ১৪-দলীয় জোটের মুখপাত্র ও স্বাস্থ্যমন্ত্রী মোহাম্মদ নাসিম। তিনি খালেদা জিয়া ও গয়েশ্বর চন্দ্রকে উদ্দেশ করে বলেন, \\""আশ্চর্য লাগে, বিস্ময় লাগে, এঁরা কী বাংলাদেশের নাগরিক।\\""']"
['  বাংলাদেশে নবনিযুক্ত ভারতীয় হাইকমিশনার হর্ষ বর্ধন শ্রীংলা ও যুক্তরাজ্যের নবনিযুক্ত হাইকমিশনার অ্যালিসন ব্লেইক গতকাল রোববার প্রধানমন্ত্রী শেখ হাসিনার সঙ্গে সৌজন্য সাক্ষাৎ করেছেন।']
['  ১৫ মাস পর জাতীয়তাবাদী ছাত্রদলের পূর্ণাঙ্গ কেন্দ্রীয় কমিটি অনুমোদন করা হয়েছে। গঠনতন্ত্র অনুযায়ী সংগঠনটির কেন্দ্রীয় কমিটি ১৫১ সদস্যের হলেও এবার জায়গা পেয়েছেন ৭৩৬ জন।']
['  মুন্সিগঞ্জ থেকে পুরান ঢাকার ভিক্টোরিয়া পার্ক এলাকায় মেয়ের বাসায় বেড়াতে এসেছিলেন মুক্তিযোদ্ধা মো. হাবীবুল্লাহ। পথে শ্রীনগরে বাসের ভেতরে তাঁকে অচেতন অবস্থায় পাওয়া যায়। তাঁকে উদ্ধার করে প্রথমে স্থানীয় হাসপাতাল ও পরে ঢাকার মিটফোর্ড হাসপাতালে ভর্তি করা হয়। চিকিৎসাধীন অবস্থায় গতকাল শনিবার তাঁর মৃত্যু হয়।']
['  ১৯৯০ সাল থেকে এ পর্যন্ত ২৫ বছরে বাংলাদেশে খুন হয়েছেন ২৫ জন সাংবাদিক। একই সময়ে সারা বিশ্বে হত্যা করা হয়েছে ২ হাজার ২৯৭ জন সাংবাদিককে।']
['  অনেক দিন সেঞ্চুরির দেখা পাচ্ছিলেন না রকিবুল হাসান। পরশু ঘুচেছে সেই আক্ষেপ। ওয়ালটন মধ্যাঞ্চলের ব্যাটসম্যান কাল পেয়ে গেলেন তাঁর প্রথম শ্রেণির ক্যারিয়ারে দ্বিতীয় ডাবল সেঞ্চুরিও। কক্সবাজারের শেখ কামাল আন্তর্জাতিক স্টেডিয়ামে কাল সেঞ্চুরি পেয়েছেন রকিবুল-সতীর্থ তানভীর হায়দারও। তাঁদের দল মধ্যাঞ্চলও ৮ উইকেটে ৫৮৮ রানের পাহাড় গড়ে ঘোষণা করেছে ইনিংস। জবাবে দ্বিতীয় দিন শেষে ২ উইকেটে ১৪২ করেছে ইসলামী ব্যাংক মধ্যাঞ্চল।']
['  প্রবৃদ্ধির হার ৭ শতাংশে উন্নীত করতে চলমান প্রকল্পগুলো দ্রুত শেষ করার তাগিদ দিয়েছেন প্রধানমন্ত্রী শেখ হাসিনা। গতকাল শনিবার সকালে রাজধানীর ইঞ্জিনিয়ার্স ইনস্টিটিউশন মিলনায়তনে ইঞ্জিনিয়ার্স ইনস্টিটিউশন বাংলাদেশের (আইইবি) ৫৬তম কনভেনশনে প্রধান অতিথির ভাষণে প্রধানমন্ত্রী এসব কথা বলেন। খবর বাসসের। ']
['  টাঙ্গাইলে সাংসদ আমানুর রহমান খানের (রানা) সমর্থক ও তাঁর বিরোধীদের মধ্যে এখনো উত্তেজনা চলছে। আওয়ামী লীগ নেতা ফারুক আহমেদ হত্যা মামলায় আমানুর ও তাঁর ভাইদের বিচারের দাবিতে গতকাল শনিবার সাংসদের নির্বাচনী এলাকা ঘাটাইলে বিক্ষোভ করেছে সাংসদবিরোধী অংশ।']
['  যশোরের অভয়নগর উপজেলার ভুগিলহাট গ্রামে বাড়ি চিনিয়ে দেওয়ায় আসামির বাড়ির লোকজন গত শুক্রবার এক ব্যক্তিকে বেদম প্রহার করেছে বলে অভিযোগ পাওয়া গেছে। এ ঘটনায় গতকাল শনিবার থানায় সাধারণ ডায়েরি (জিডি) হয়েছে।']
"['  \\""কথা বলা ও লেখার স্বাধীনতা বন্ধ করা যাবে না। সংবাদপত্রে নির্ভয়ে লেখা ও ছবি প্রকাশের সুযোগ দিতে হবে। কোনো অদৃশ্য চাপে সংবাদ প্রকাশ বন্ধ করা হলে চোরা পথে আসা জঙ্গিবাদ-সন্ত্রাস আমাদের জীবন বিপন্ন করবে\\""। গতকাল শনিবার চট্টগ্রাম প্রেসক্লাব মিলনায়তনে সাংবাদিকদের সঙ্গে মতবিনিময় সভায় এসব কথা বলেন জাতীয় পার্টির সাংসদ জিয়াউদ্দিন আহমেদ বাবলু। সম্প্রতি তাঁকে দলের মহাসচিবের পদ থেকে অব্যাহতি দেওয়া হয়েছে।']"
['  পদত্যাগের পর আবার স্বপদে ফিরেছেন ইসলামী বিশ্ববিদ্যালয়ের সহ-উপাচার্য অধ্যাপক শাহিনুর রহমান। ব্যক্তিগত কারণ দেখিয়ে পদত্যাগের ২৭ দিন পর গতকাল শনিবার তিনি তাঁর নিজ কার্যালয়ে (সহ-উপাচার্যের কার্যালয়) অফিস করেছেন। ']
"['  পুলিশের সাম্প্রতিক বেপরোয়া আচরণের জন্য স্বরাষ্ট্রমন্ত্রী দায়ী বলে মন্তব্য করেছেন বিএনপির নেতা হাফিজউদ্দিন আহমেদ। তিনি বলেছেন, গতকালও স্বরাষ্ট্রমন্ত্রী বলেছেন, \\""পুলিশ সব সময় ভালো কাজ করে\\""। এ ধরনের ঢালাও লাইসেন্স দেওয়ার ফলেই তারা (পুলিশ) সীমা অতিক্রম করেছে। ']"
['  ১০ ফেব্রুয়ারি বুধবার বিএনপির স্থায়ী কমিটির সভা আহ্বান করা হয়েছে। বুধবার রাত সাড়ে আটটায় তাঁর গুলশানের রাজনৈতিক কার্যালয়ে এ সভা হবে। ']
['  মুক্তিযুদ্ধে শহীদের সংখ্যা নিয়ে বিএনপির চেয়ারপারসন খালেদা জিয়ার মন্তব্যের প্রতিবাদে তাঁর বাসভবন পুলিশের বাধার কারণে ঘেরাও করতে পারেনি মুক্তিযোদ্ধা সংসদ সন্তান কমান্ড। পরে সংগঠনটি সমাবেশ করে খালেদা জিয়ার বিচার দাবি করে।']
"['  সর্বোচ্চ আদালতের রায়ের পরও গত সাত বছরে সুপ্রিম কোর্টে বিচারক নিয়োগের জন্য আইন কেন করা হলো না—এ নিয়ে প্রশ্ন তুলেছেন ড. কামাল হোসেন। তিনি বলেন, ২০০৯ সালে উচ্চ আদালত থেকে বিচারক নিয়োগের জন্য সুনির্দিষ্ট আইন প্রণয়নের রায় এসেছে। কেন এত দিন ওই রায়কে উপেক্ষা করা হয়েছে, এত দিন সুপ্রিম কোর্টে কোন যোগ্যতার ভিত্তিতে বিচারক নিয়োগ হয়েছে, তা জানার অধিকার মানুষের আছে।']"
['  মৌলভীবাজারের কুলাউড়া উপজেলার শরীফপুর সীমান্ত থেকে ধরে নিয়ে যাওয়া মানসিক ভারসাম্যহীন বাংলাদেশি ইরা মিয়াকে (৬০) ফেরত দিয়েছে ভারতীয় সীমান্তরক্ষী বাহিনী (বিএসএফ)। এক মাস দুই দিন পর গত শুক্রবার রাতে তাঁকে একই সীমান্ত দিয়ে ফেরত পাঠানো হয়।']
"['  প্রতিপক্ষ বাংলাদেশ ক্রিকেট দলকে নিয়ে মহসিন খান সতর্ক করে দিলেন পাকিস্তানকে। পাকিস্তানের সাবেক এই ক্রিকেটারের চোখে বাংলাদেশ বিপজ্জনক প্রতিপক্ষ। পাকিস্তান ক্রিকেট দল এশিয়া কাপে যেভাবে খেলছে, তাতে আজকের ম্যাচে দলটির জন্য বাংলাদেশ কঠিন প্রতিপক্ষই।']"
"['  দেশে সুবিধাবঞ্চিত পথশিশু আছে সাড়ে ১১ লাখ। এর মধ্যে সাড়ে পাঁচ লাখই মাদকাসক্ত। শিশুদের মাদকাসক্তি নিয়ে আয়োজিত এক সেমিনারে এসব তথ্য উল্লেখ করা হয়। সেমিনারে আলোচকেরা বলেন, শিশুদের মাদকাসক্তি নিরসনে যে পারিপার্শ্বিক অবস্থা থাকতে হয়, তা বাংলাদেশে অপ্রতুল।']"
['  নরসিংদীর উয়ারী-বটেশ্বরের কাছাকাছি এলাকায় গতকাল শনিবার দুপুরে দেশের প্রথম প্রত্নস্থান জাদুঘর নির্মাণকাজের উদ্বোধন হয়েছে। শিবপুর উপজেলার কামরাব ধুপিরটেক এলাকায় আবিষ্কৃত বৌদ্ধ পদ্ম-মন্দিরের সংরক্ষণ এবং জাদুঘর নির্মাণের ওই কাজ উদ্বোধন করেন বিশ্ববিদ্যালয় মঞ্জুরি কমিশনের উচ্চশিক্ষা মানোন্নয়ন প্রকল্পের পরিচালক গৌরাঙ্গ চন্দ্র মহান্ত। এটি বাস্তবায়ন করছে প্রত্নতাত্ত্বিক গবেষণা কেন্দ্র ‘ঐতিহ্য অন্বেষণ’।']
"['  জলবায়ু পরিবর্তনের প্রভাব মোকাবিলা-বিষয়ক কর্মশালায় বিশেষজ্ঞরা বলেছেন, গত ১৭ বছরে দেশে আঘাত হানা পাঁচটি বড় দুর্যোগে আর্থিক ক্ষতি বাংলাদেশের জিডিপির ১৫ শতাংশ। এর জন্য দায়ী ধনী দেশগুলোর কাছে থেকে ক্ষতিপূরণ আদায়ে প্রস্তুতি দরকার। হিসাব তৈরি করে আগামী ডিসেম্বরে মরক্কো বিশ্ব জলবায়ু সম্মেলনে তুলে ধরতে হবে।']"
['  এ যেন নিজের সঙ্গে খেলা। মাথায় লাল ব্যান্ড। হাতে টেনিস র্যা কেট। চুপচাপ বল পিটিয়ে চলেছেন তিনি। আয়নার দেয়ালে বাড়ি খেয়ে বারবার বল ফিরে আসছে। লাল ছোপে ভর্তি হয়ে যাচ্ছে দেয়াল। আস্তে-ধীরে ভিড় বাড়ছে এই অদ্ভুত একাকী খেলা ঘিরে। সেদিকে ভ্রুক্ষেপ নেই শিল্পীর। তাঁর ভাষায় ‘নিজের প্রতিবিম্বের সঙ্গে নিজের খেলা’ তিনি খেলে চলছেন অবিরাম। ‘ডায়ালগ নেগোসিয়েশন’ শিরোনামের এই পারফরম্যান্সের শিল্পীর নাম কবির আহমেদ মাসুম চিশতি। খেলা থেকে চোখ সরাতেই সামনে আরেক বিচিত্র ঘটনা।']
['  রাজধানীর মোহাম্মদপুরে পুলিশের বিরুদ্ধে এক ছাত্রীকে হেনস্তার অভিযোগের প্রমাণ পায়নি পুলিশের তদন্ত কমিটি। ঘটনাস্থল এবং এর আশপাশের কেউই এ বিষয়ে মুখ খুলছেন না। ফলে ঘটনার বিচার নিয়ে সংশয় প্রকাশ করেছেন অভিযোগকারী ওই ছাত্রী।']
['  ঢাকার কেরানীগঞ্জের স্কুলছাত্র আবদুল্লাহ হত্যার বিচার হবে বিশেষ ট্রাইব্যুনালে। এ হত্যাকাণ্ডের খুনি মোতাহার বাংলাদেশের যে প্রান্তে থাকুক না কেন তাকে গ্রেপ্তার করা হবে।']
['  ২০৫০ সালে দেশের বর্ধিত জনসংখ্যার খাদ্যের চাহিদা পূরণের জন্য চালের প্রয়োজন হবে ৪ কোটি ৪৬ লাখ মেট্রিক টন। আর গত পাঁচ বছরের চালের উৎপাদন বৃদ্ধির হার অব্যাহত থাকলে এই পরিমাণ চাল উৎপাদন করে তখন দেশে ২ কোটি ৬০ লাখ মেট্রিক টন চাল উদ্বৃত্ত থাকবে।']
['  দলীয় শৃঙ্খলা ভঙ্গের অভিযোগে নারায়ণগঞ্জের রূপগঞ্জ উপজেলা পরিষদের চেয়ারম্যান ও উপজেলা আওয়ামী লীগের সাধারণ সম্পাদক শাজাহান ভূঁইয়াকে দলীয় পদ থেকে অব্যাহতির সিদ্ধান্ত নিয়েছে স্থানীয় আওয়ামী লীগ।']
"['   ‘দৃষ্টিজুড়ে স্বপ্ন শিখর, যুগান্তরের গান’ এই স্লোগান সামনে রেখে জাহাঙ্গীরনগর থিয়েটার ১১ দিনব্যাপী সাংস্কৃতিক উৎসবের আয়োজন করেছে। গতকাল শনিবার শুরু হয়েছে এই উৎসব।']"
"['  সংস্কৃতিমন্ত্রী আসাদুজ্জামান নূর বলেছেন, সোনারগাঁয়ের পানাম নগর ও বড় সর্দার বাড়ি পর্যটকদের জন্য আকর্ষণীয় স্থান। দক্ষিণ কোরিয়ার সহায়তায় বড় সর্দার বাড়ির মতো পানাম নগরও সংস্কার করা হবে।']"
"['   ‘শিশুটি মরে গেছে’ বলে শিল্পী আজম খান চিৎকার করে উঠেছিলেন ‘হায় আমার বাংলাদেশ’ বলে। আমরা এখন কাকে ডাকব? লাগাতার শিশুহত্যার লানতের মুখে সমাধান নেই, হা–হুতাশ আছে। চিৎকার নেই, পরিসংখ্যান আছে। গত চার বছরে ১ হাজার ৮৫ জন শিশু হত্যার শিকার, আর এ বছরের প্রথম দুই মাসেই ৪৯ জন! এ যোগফল কেবল থানায় আসা ঘটনার। মধ্যবিত্তের নিচের ও ওপরের অনেক ঘটনাই পরিসংখ্যানের বাইরে থেকে যায়। তাহলেও এ নিষ্পাপ জীবনগুলো এভাবে সংখ্যা হয়ে যেতে পারে না। প্রতিটি মুখ, প্রতিটি নাম একেকটা করে ভােলাবাসার সিন্দুক, একেকটা স্মৃতির ঝলক। মাহমুদুল হকের একটি ছোট গল্পের নাম ‘প্রতিদিন একটি রুমাল’! প্রতিদিন প্রায় একটি করে শিশুহত্যা হচ্ছে দেশে! ']"
['  ব্রাহ্মণবাড়িয়ার আখাউড়ায় এক ব্যক্তিকে জীবন্ত মাটিচাপা দেওয়ার ঘটনা ঘটেছে। গতকাল শনিবার সন্ধ্যায় এ ঘটনা ঘটে পৌর শহরের খড়মপুর বাইপাস এলাকায়। তবে মাটিচাপা শেষ হওয়ার কয়েক মিনিটের মধ্যে পুলিশ মাটি খুঁড়ে ওই ব্যক্তিকে উদ্ধার করেছে।']
['  সাংবাদিক ফরহাদ খাঁ দম্পতি হত্যাকারীদের ফাঁসির রায় দ্রুত কার্যকরের দাবি জানিয়েছে সাংবাদিক ফরহাদ খাঁ স্মৃতি ফাউন্ডেশন। গতকাল শনিবার বেলা ১২টায় জাতীয় প্রেসক্লাবের সামনে আয়োজিত এক মানববন্ধন কর্মসূচি থেকে এ দাবি করা হয়।']
"['  চা-দোকানি বাবুল মাতবর (৫০) সবকিছুর ঊর্ধ্বে চলে গেছেন। তাঁর কাছে কেউ আর চাঁদা চাইতে পারবে না। চাঁদা না পেয়ে কেউ লাথি মেরে জ্বলন্ত চুলার ওপর ফেলে দিতে পারবে না। কারণ, পুড়ে অঙ্গার বাবুল গতকাল বৃহস্পতিবার দুপুরে ঢাকা মেডিকেল কলেজ হাসপাতালের বার্ন ইউনিটে মারা গেছেন।']"
['  পদচারী-সেতু ব্যবহার না করে রাস্তা পার হয়ে ‘গণ-উপদ্রব’ সৃষ্টির অভিযোগে ৮১ জনকে জরিমানা করেছেন ঢাকা মহানগর পুলিশের (ডিএমপি) ভ্রাম্যমাণ আদালত। গতকাল বৃহস্পতিবার সকাল সাড়ে ১০টা থেকে বেলা দেড়টা পর্যন্ত বাংলামোটর সিগন্যালে ওই আদালত পরিচালিত হয়।']
['  এখন বাজারে মোটা চালের কেজি ৩০ থেকে ৩২ টাকা। আর খাদ্য অধিদপ্তর খোলাবাজারে বিক্রি করছে ২০ টাকায়। কিন্তু এই চালের মান পড়ে যাওয়ায় সহজে বিক্রি হচ্ছে না। তাই ৩২ টাকা কেজি দরে কেনা এই চাল এখন ১৫ টাকায় বিক্রির পরিকল্পনা করছে খাদ্য মন্ত্রণালয়।']
['  দলকে সরকার থেকে যতটুকু সম্ভব আলাদা করার পরিকল্পনা আছে আওয়ামী লীগের। আগামী জাতীয় নির্বাচন সামনে রেখে সাংগঠনিক কর্মকাণ্ডে গতি আনতে এবং সরকার ও দলের মধ্যে ভারসাম্য রক্ষার লক্ষ্যে এ পরিকল্পনা বিবেচনায় নেওয়া হয়েছে। তবে সবকিছুই নির্ভর করছে দলীয় প্রধান শেখ হাসিনার শেষ মুহূর্তের চিন্তার ওপর। আওয়ামী লীগের নীতি নির্ধারণী পর্যায়ের একাধিক নেতার সঙ্গে কথা বলে এ তথ্য পাওয়া গেছে।']
"['  বাম রাজনীতি, কৃষক রাজনীতির অন্যতম ঘাঁটি পাঁচবিবি ও আক্কেলপুর, আপন কর্মে তাদের খ্যাতি। বিভাগপূর্বকাল থেকে এ দুই অঞ্চল পূর্বোক্ত রাজনীতির শক্ত ঘাঁটি। এ অঞ্চলে, বিশেষ করে বামধারায় প্রভাবিত কৃষক আন্দোলনের ভিত গড়ে তোলার ক্ষেত্রে সে সময় ডা. আবদুল কাদের চৌধুরীর অবদান প্রবাদপ্রতিম। বিভাগ-উত্তর সময়ে পাঁচবিবির নাম বারবার রাজনীতিতে উঠে আসে মাওলানা আবদুল হামিদ খান ভাসানীর কল্যাণে।']"
['  টাঙ্গাইল থেকে নির্বাচিত আওয়ামী লীগের সাংসদ আমানুর রহমান খান (রানা) ও তাঁর ভাইদের বিরুদ্ধে দায়ের করা মুক্তিযোদ্ধা ফারুক আহমেদ হত্যা মামলাটি দ্রুত বিচার ট্রাইব্যুনালে পাঠানোর প্রক্রিয়া শুরু করেছে জেলা পুলিশ। এখন তাঁদের দ্রুত গ্রেপ্তার দাবি করেছেন আওয়ামী লীগের স্থানীয় নেতারা।']
['  যুব বিশ্বকাপে বাংলাদেশের কাছে ‘কোয়ার্টার ফাইনাল’ যেন বারমুডা ট্রায়াঙ্গাল! এই ধাপটায় এসে কেন যেন বারবার পথ হারিয়ে ফেলেন যুবারা। এর আগে এমনটা ঘটেছে তিনবার। যুবাদের সামনে আবারও আরেকটি কোয়ার্টার ফাইনাল। এবার বাংলাদেশকে চ্যালেঞ্জ জানাচ্ছে নেপাল। মিরাজ-নাজমুলরা কি আজ পারবেন পূর্বসূরিদের ছাড়িয়ে যেতে?']
['  সুদীপ্ত দত্ত অর্জুন নামে এক কিশোরের লাশ আজ মঙ্গলবার সকালে ধানমন্ডি লেক থেকে উদ্ধার করেছে পুলিশ। সুদীপ্ত রাজধানীর রাইফেলস স্কুল অ্যান্ড কলেজের শিক্ষার্থী। সে এ বছরের এইচএসসি পরীক্ষার্থী।']
